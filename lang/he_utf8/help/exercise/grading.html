<p align="center"><b>נתינת ציון למטלות</b></p>

<p>בתרגיל זה, המורים והסטודנטים משתמשים שניהם באותו טופס הערכה על מנת להעריך את טיב העבודה. שתי הקבוצות אמנם משתמשות באותו הטופס אך בשלבים שונים של התרגיל, ולכן ההסבר שניתן פה מחולק לשני חלקים.
</p>

<p><b>לסטודנטים</b></p>

<p>טופס ההערכה מיועד בעיקר כדי שתראו כיצד המורה יעריך את העבודה שלכם. אתם נדרשים למלא את הטופס הזה <b>לפני</b> שאתם מגישים את העבודה שלכם. אתם יכולים להשתמש בטופס כדי לבדוק שאכן עשיתם את כל מה שהיה נדרש מכם. הטופס <b>לא</b> נשלח למורה כשאתם שומרים אותו. אתם יכולים לחזור מאוחר יותר לטופס הזה (ולעבודה שלכם) על מנת לתקן אותו, אתם יכולים לעשות את זה כמה פעמים שרק תרצו כל עוד <b>לא</b> הגשתם עדיין את העבודה. שימו לב שאתם לא מחוייבים להגיש את העבודה שלכם מיד לאחר שמילאתם את הטופס הזה, למרות שאתם יכולים לעשות זאת אם זהו רצונכם. לעומת זאת, מהרגע שבו אתם מגישים את העבודה שלכם, התוכן של טופס ההערכה מתקבע (אי אפשר לשנות אותו יותר) והמורה מקבל אליו גישה.</p>

<p>אם המורה מבקש מכם לעשות שינויים בעבודה שלכם ולהגיש אותה מחדש, אתם <b>לא</b> תתבקשו להעריך מחדש את העבודה &quot;החדשה&quot; שעשיתם. את ההערכה הזו אתם ממלאים רק &quot;בפעם הראשונה&quot;.</p>

<p>את ההערכה (הראשונית) הזו שלכם, משווים אל מול ההערכה שהמורה נתן לעבודה שלכם. ככל שיש יותר התאמה בין שתי ההערכות, כך ה&quot;ציון על נתינת הציון&quot; שתקבלו יהיה גבוה יותר. לרוב, הציון הזה יהיה ציון קטן יותר מהציון שתקבלו עבור העבודה שלכם. הציון הסופי של התרגיל מורכב מהסכום של שני הציונים הללו יחדיו.</p>

<p>ברגע שבו תגישו את העבודה שלכם, המורה יעריך אותה באמצעות אותו טופס ההערכה שאתם מילאתם. אתם תוכלו לראות את הציונים וההערות שהוא נתן לעבודה שלכם. לרוב, הציון של המורה יהיה המרכיב העיקרי בציון הסופי שתקבלו עבור התרגיל.
</p>

<p><b>למורים</b></p>

<p>אתם משתמשים בטופס ההערכה על מנת לתת ציון להגשות של הסטודנטים. לרוב, הציונים הללו מהווים את המרכיב העיקרי בציון הסופי שהסטודנטים מקבלים עבור התרגיל. הסטודנט שהגיש את העבודה יכול לראות את ההערכה, הציון וכל הערה נוספת שנתתם. מהרגע שבו סיימתם את הערכתכם, עליכם להחליט האם לאפשר לסטודנט להגיש מחדש את העבודה, לאחר (ובתקווה) שהוא עשה בה שיפורים, או לא.</p>

<p>כשאתם שומרים הערכה, ניתנת לכם תקופת זמן קצרה אשר במהלכה אתם יכולים לעשות בה תיקונים ושינויים, לפני שהיא &quot;משוחררת&quot; לסטודנט.</p>